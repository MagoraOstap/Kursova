# BoostSystem
**Назва**: Розробка програмного забезпечення для оптимізації швидкості роботи комп’ютера.

**Мета**: Метою проекту є створення утиліти, яка допоможе користувачам покращити продуктивність своїх комп'ютерів, шляхом автоматизованого аналізу та оптимізації різних системних компонентів. Програма повинна бути інтуїтивно зрозумілою та ефективною, забезпечуючи користувачів необхідними інструментами для підтримки швидкої та стабільної роботи їх комп'ютерів.

## Опис завдання:
Проект з розробки програми для оптимізації швидкості роботи комп'ютера спрямований на покращення продуктивності системи шляхом усунення непотрібних файлів та оптимізації системних налаштувань. Це комплексне рішення дозволяє підвищити швидкість роботи комп'ютера, зробивши його більш ефективним і продуктивним.

Нижче наведено детальний опис основних компонентів та функцій програми

### Видалення зайвих файлів:
- Очищення тимчасових файлів: Програма видаляє тимчасові файли, створені операційною системою та додатками.
- Видалення журналів і логів: Видалення старих файлів журналів і логів, які вже не потрібні.

### Оптимізація візуальних ефектів:
- Вимкнення ефектів Windows: Вимкнення або зниження налаштувань візуальних ефектів, таких як анімації та прозорість, що може зменшити навантаження на процесор та оперативну пам’ять.
- Налаштування теми оформлення: Пропонування спрощених тем для зменшення використання системних ресурсів.

### Дефрагментація та оптимізація диска:

- Дефрагментація жорсткого диска: Програма може виконувати дефрагментацію жорсткого диска для оптимізації швидкості доступу до файлів.
- Оптимізація SSD: Для твердотільних накопичувачів (SSD) програма може виконувати оптимізаційні процедури, такі як TRIM.

### Інтерфейс користувача:

- Простий та інтуїтивний інтерфейс: Головний екран програми надає доступ до основних функцій через великі, зрозумілі кнопки та вкладки.
- Майстер оптимізації: Крок за кроком допомагає користувачам виконати всі необхідні дії для оптимізації системи.
- Детальні налаштування: Досвідчені користувачі можуть отримати доступ до розширених налаштувань для точного контролю всіх процесів оптимізації.

## Вимоги до проєкту
### Вимоги до інтеграції
- Програма повинна працювати під управлінням ОС Windows 7/8/10/11.
- Програма повинна бути розроблена на мові програмування C++.
- Програма повинна мати графічний інтерфейс.

### Вимоги до тестування
- Програма повинна очищати диск С від зайвих файлів.
- Програма повинна відключати програми автозапуску.
- Програма повинна відключати візуальні ефекти.
- Програма повинна дефрагментувати жорсткий диск.

### Бібліотеки та інструменти:
- <iostream>: Ця бібліотека забезпечує прості і зручні інтерфейси для взаємодії зі стандартними потоками вводу та виводу, такими як клавіатура та консоль.
- <vector>: Надає реалізацію динамічного масиву, що дозволяє зберігати і керувати послідовним набором елементів.
- <windows.h>: Надає доступ до функцій, типів даних та інших ресурсів, необхідних для розробки програм для операційної системи.
- <string>: Надає реалізацію рядка, що дозволяє зберігати та керувати послідовністю символів.

### Графічний інтерфейс:
В цьому проєкті використовується Qt-фреймворк для створення графічного інтерфейсу користувача та WinAPI-функції для виконання системних операцій.Qt-фреймворк надає розширений набір інструментів та класів для створення графічних програм зі зручним інтерфейсом.

### Відповідальний за виконання: Магора Остап Тарасович КІ-307
